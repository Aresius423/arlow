# Terc gard

Terc gardhoz a jobb kart könyökben úgy hajlítjuk be, hogy a kard hegye az ellenfél jobb szemének legyen irányítva, éle jobbra lefelé legyen (2 - 2/3 kézállás), az alkar pedig vízszintesen álljon.

Ez a gard támadásra és védésre egyaránt alkalmas. A kéz és a külső arc az egyszerű támadások ellen védve van, és az egyéb testrészekre irányított támadások sem vihetők ki könnyen előkészítés nélkül, már csak az ellenfél szemének irányított kardhegy miatt sem.

Minthogy úgy a kart, mint a külső arcot is fedezi, igen alkalmas arra, hogy támadásunk után az első pillanatban e vívóállásba menjünk vissza, illetve a következőkben magyarázott szekond-gardot (esetleg a védéseket is) ezen a gardon keresztülmenve vegyük.

![](resource:assets/images/terc_gard_1.png)
![](resource:assets/images/terc_gard_2.png)
