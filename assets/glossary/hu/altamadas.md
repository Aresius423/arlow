# Áltámadás (második intenció)

Az áltámadás olyan akció amit második szándékkal viszünk véghez.  

A kutató szándékkal véghezvitt áltámadások az ellenfél kikémlelését (scandaglio) és fizikai, valamint szellemi kifárasztását szolgálják. Ezeket az áltámadásokat megfelelő óvatossággal végezzük, így elkerülve a közös tempóban történő együttes találatot.

A provokáló szándékkal véghezvitt áltámadásokkal az ellenfél szokásait, mulasztásait és reflexeit használjuk ki. Egy provokáló akcióval az ellenfelet közbetámadásra, riposztra vagy utánvágásra késztetjük, amelyre számítunk és könnyen hárítunk, ezzel lehetőséget teremtve arra hogy a komoly támadásunkat (esetleg riposztunkat, kontra-riposztunkat vagy saját közbetámadásunkat) bevihessük.
