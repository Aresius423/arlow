# Gard

Vívóállásnak (garde, guardia) nevezzük a test és kard olyan helyzetét, melyben úgy a támadásra, mint a védésre legalkalmasabb helyzetben és készenlétben vagyunk. Ennélfogva a jó vívóállásnak legfőbb kellékei, hogy belőle a támadás könnyen kivihető legyen, hogy a testnek minél kevesebb részét tegye ki az ellenfél támadásának, a kard tartása olyan legyen, hogy ne csak a kart, hanem az ellenfélhez legközelebb álló testrészeket is védelmezze, a hegye pedig gátolja meg az ellenfél közvetlen támadását.

Ilyen vívóállás kettő van használatban: a **terc-gard** és a **szekond-gard**.
